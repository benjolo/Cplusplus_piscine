
Il pollo ai peperoni è un secondo piatto di carne bianca facile
da realizzare, a base di due ingredienti principali e con un
procedimento senza particolari ostacoli. Il complito più complesso
resta la scelta del pollo al momento dell'acquisto. 
Si trovano polli a prezzi molto diversi in funzione della 
tipologia di allevamento da cui provengono. I polli allevati 
a cereali, per esempio, sono più cari della media, per via 
del maggiore costo dei mangimi privi di prodotti di origine 
animale. Perciò prima di acquistare un pollo informatevi per 
comprenderne le caratteristiche.
 
Il pollo è fra le carni più consumate, in piatti caldi e freddi, 
abbina perfettamente a molti ingredienti e si presta a tutte 
le cotture. Agli amanti del pollo consigliamo grandi classici 
come la ricetta del Pollo alla campagnola o del Pollo alla 
diavola così come ricette particolarmente attente all'impiego 
di ingredienti salutari come il Pollo alla curcuma. Il consumo 
del pollo è diffuso in tutto il mondo, perciò sono tante le 
ricette che da paesi lontani sono approdate in Italia, come 
il Pollo al curry o il Pollo Tandoori.